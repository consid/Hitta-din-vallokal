# Hitta din vallokal
Applikationen ”Hitta din vallokal” är en tjänst som kan användas från en desktop, surfplatta eller smartphone. Tjänsten hjälper alla röstberättigade i Stockholms stad att hitta en vallokal där dom kan genomföra sin röstning i dom allmänna valen. Den används också av röstmottagare som arbetar med valet för att kunna hjälpa röstberättigade att hitta sin vallokal.  



Tjänsten kan användas både för att hitta vallokaler för förtidsröstning samt den vallokal som den röstberättigade kan använda på valdagen. Användaren får både textuell information och kartinformation. Den textuella informationen visar adresser till vallokaler, vilket valdistrikt den röstberättigade tillhör och öppettider för vallokalerna. Det finns även en del annan textuell information som är bra att veta för den röstberättigade för att kunna genomföra sin röstning. Kartinformationen visar vallokalernas position på en karta och man kan även få hjälp att hitta vallokalen från sin nuvarande position via en ”Hitta hit” funktion.

Applikationen för Stockholms stad är färdigutvecklad och en testversion går att nå på adressen https://rostastockholm.azureedge.net . Denna version är tänkt att användas för röstberättigade i Stockholms stad och dataunderlaget är därför kopplat till Stockholm. Kartorna zoomar utifrån användarens position och röstningslokalernas placering. Använder ni applikationen från annan plats än i Stockholmsområdet kan ni alltså behöva zooma manuellt i kartorna för att få en uppfattning hur dom röstberättigade upplever kartorna. Grundplattformen för applikationen skulle kunna användas för vilken kommun som helst genom att ändra styling, texter och data som är kopplat till Stockholm.

Mer information om applikationen finns att läsa på https://github.com/consid/Hitta-din-vallokal/wiki  
